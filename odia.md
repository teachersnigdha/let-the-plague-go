#### ତୁମ ଦରବାରେ କେମିତି ବଞ୍ଚିବି,
#### କୁହ ଆହେ ଜଗନ୍ନାଥ?
#### ଲିଭି ଲିଭି ମୁଁହି ଯେମିତି ଜଳୁଛି,
#### ତୁମେ ଜ।ଣ ବିଶ୍ଵନାଥ।
***
<br>

#### ମଳୟ ବହିଲା କୋଇଲି ଗାଇଲା,
#### ଝାଞ୍ଜି ବି ବାହିଲା ସାଥେ।
#### ବେଳେ ବେଳେ ଖଣ୍ଡ ପ୍ରଳୟ ଆସଇ,
#### ଧରା ବକ୍ଷେ ନିମିଶକେ।
***
<br>

#### ଚହଳ ଗହଳ କାହିଁ ଦିଶୁନାହିଁ,
#### ନିରୋଳା କରେ ରାଜୁତି।
#### ଭାଷା ସ୍ଫୁରୁନାହିଁ ମୁଖେ କାର କାହିଁ,
#### ମାଡ଼ି ଆସେ ମହାଭିତି।
***
<br>

#### ଏକ ସପନକୁ ରାତି ନାହିଁ ବାକି,
#### ସାତ ସପନତ ଦୂରେ।
#### ମାଟି ଗୋଡି ବାଲି ସେମିତି ପଡିଚି,
#### କେହି ନାହିଁ କେଉଁ ଠାରେ।
***
<br>

#### ମନର ଆକାଶେ ଘୋଟିଚି ବାଦଲ,
#### କେବେ ବରସିବ ବାରି।
#### ଚାରିକାନ୍ଥ ଘରେ ବନ୍ଦୀର ଜୀବନ,
#### ହୋଇଛି ବଡ଼ ବଇରୀ।
***
<br>

#### କେତେ ଦିନେ ପ୍ରଭୁ ଶୁଣିବ ଗୁହାରୀ,
#### ଆହେ ଗୋଲକ ବିହାରୀ?
#### ହୁରି ପଡ଼ିଅଛି ତୁମ ସଂସାରରେ,
#### ଆସ ଧରା ଅବତାରି,
#### ଆହେ ଗୋଲକ ବିହାରୀ।
***
<br>

#### ଆଉ କେତେ ଦିନେ ତୁମ ଘୋଷ ଯାତ୍ରା,
#### କେମିତି ସମ୍ପନ୍ନ ହେବ?
#### କରୋନାର ଝଡ଼ ତୁମେ ବିଶ୍ୱୋମ୍ଭର,
#### ଧରାରୁ ଉଡ଼ାଇ ନିଅ।
***
<br>

#### ଭୋକିର ତତଲା ପେଟକି ଦିଶୁନି,
#### ଶୁଭୁନି କି ଜନ ରଡ଼ି?
#### ଦୁଃଖୀ ର ଗୁହାରୀ ଶୁଭେ ନୀ ଶ୍ରିହରୀ,
#### ପ୍ରାଣ ଯାଉଅଛି ପୋଡ଼ି।
***
<br>

#### ଆଶାର କିରଣ ଢାଳି ଦିଅ ଆସି,
#### ଘୁଞ୍ଚି ଯାଉ ମହାମାରୀ।
#### ହୁରୀ ପଡୁଅଛି ତୁମ ସଂସାରରେ,
#### ଆସ ଧରା ଅବତରୀ,
#### ଘୁଞ୍ଚି ଯାଉ ମହାମାରୀ।
***
<br>

#### କେତେ ଦିନେ ପ୍ରଭୁ ଶୁଣିବ ଗୁହାରୀ,
#### ଆହେ ଗୋଲକ ବିହାରୀ???

> Styles: [English], [Odia], [Translated].

- ସ୍ନିଗ୍ଧାରାଣୀ ସାହୁ

[English]: README.md
[Odia]: odia.md
[Translated]: translated.md
